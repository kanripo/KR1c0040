# -*- mode: mandoku-view; -*-
#+TITLE: 重訂詩經疑問
#+DATE: 2015-08-24 22:05:55.134563
#+PROPERTY: ID KR1c0040
#+PROPERTY: BASEEDITION WYG    
#+PROPERTY: JUAN 卷十二
<pb:KR1c0040_WYG_012-1a>¶
欽定四庫全書¶
　重訂詩經疑問卷十二¶
　　　　　　　　　　　　明　姚舜牧　撰¶
　　魯頌¶
駉駉牡馬在坰之野薄言駉者有驈有皇有驪有黃以¶
車彭彭思無疆思馬斯臧¶
駉駉牡馬在坰之野薄言駉者有騅有駓有騂有騏以¶
車伾伾思無期思馬斯才¶
<pb:KR1c0040_WYG_012-1b>¶
駉駉牡馬在坰之野薄言駉者有驒有駱有駵有雒以¶
車繹繹思無斁思馬斯作¶
駉駉牡馬在坰之野薄言駉者有駰有騢有驔有魚以¶
車祛祛思無邪思馬斯徂¶
　此篇詩只重在思無疆無期無斁無邪數字上次要¶
　㸔斯臧斯才斯作斯徂數字又次㸔彭彭伾伾繹繹¶
　祛祛數字其驈皇驪黄騅駓騂騏等不過舉其種種¶
　有此類皆可以應上襄之選耳非各注定不可移易¶
<pb:KR1c0040_WYG_012-2a>¶
　者¶
　以車之以是左右之意言此車不可無此馬也¶
　思無疆不専牧馬一節凡公之君國子民盡人與物¶
　無不極其思慮而圖謀之逺真有無疆域之可限者¶
　即馬一節觀之而皆馴良可御若隨所思而俱臧焉¶
　斯可見其略矣語意即衛文公秉心塞淵而騋牝三¶
　千者¶
　思馬思字與無思不服思字同馬實無思而若與其¶
<pb:KR1c0040_WYG_012-2b>¶
　思相應者然故下字如此¶
　註僖公牧馬之盛由其立心之逺極佳又按秉心塞¶
　淵註云人操心誠實而淵深則無所為而不成此云¶
　人致思深逺而不苟則無所為而不善此註之極有¶
　見者¶
　彭彭言其盛埋照下一臧字伾伾言其任埋照下一¶
　才字繹繹言其行埋照下一作字祛祛言其行之狀¶
　埋照下一徂字¶
<pb:KR1c0040_WYG_012-3a>¶
　無疆是思之逺無期是思之久無斁是思之勤無邪¶
　是思之正然思必歸於正然後已¶
　易曰牝馬地類行地无疆馬之臧者其行無疆故應¶
　上無疆字驥雖不稱力而有材力者能耐久故應上¶
　無期字易廣八卦傳於坎曰爲馵足為作足馬之作¶
　足者其行無止息故應上無斁字徂者徃也馬之善¶
　徂者不失其馳故應上無邪字¶
　臧才作徂雖分説而必兼有焉乃稱良馬¶
<pb:KR1c0040_WYG_012-3b>¶
　䟽云禮諸侯六閑馬有四種此詩首良馬朝祀所乗¶
　故云彭彭見其有力有容也次戎馬齊力尚強故云¶
　伾伾見其有力也三田馬齊足尚疾故云繹繹見其¶
　善走也卒言駑馬主給雜使貴肥徤故云祛祛見其¶
　強徤也亦有據¶
有駜有駜駜彼乘黃夙夜在公在公明明振振鷺鷺于¶
下鼓咽咽醉言舞于胥樂兮¶
有駜有駜駜彼乘牡夙夜在公在公飲酒振振鷺鷺于¶
<pb:KR1c0040_WYG_012-4a>¶
飛鼓咽咽醉言歸于胥樂兮¶
有駜有駜駜彼乘駽夙夜在公在公載燕自今以始歳¶
其有君子有榖詒孫子于胥樂兮¶
　詩序頌僖公君臣之有道也¶
　註燕飲而頌禱一而字下得妙¶
　詩夲燕飲而章内都着夙夜在公句首章更着在公¶
　明明句見君臣所先圖者在國家之幾務而政有餘¶
　暇然後燕以樂且醉言舞即言歸而所祝願維在有¶
<pb:KR1c0040_WYG_012-4b>¶
　年以恵我生民有榖以詒我孫子真是善頌善禱¶
　明明訓辨治也極當¶
　醉言舞于胥樂兮是形容其醉之自得處非屢舞僊¶
　僊之舞也湛露云不醉無歸此云醉言歸可謂不繼¶
　以淫者矣¶
　有年是國家第一事故春秋謹書之甫田篇亦云自¶
　古有年¶
　凡人有一善其子孫必則而傚之敬明其徳允文允¶
<pb:KR1c0040_WYG_012-5a>¶
　武是魯侯所當自朂以詒其孫子者¶
思樂泮水薄采其芹魯侯戾止言觀其旂其旂笩笩鸞¶
聲噦噦無小無大從公于邁¶
思樂泮水薄采其藻魯侯戾止其馬蹻蹻其馬蹻蹻其¶
音昭昭載色載笑匪怒伊教¶
思樂泮水薄采其茆魯侯戾止在泮飲酒旣飲㫖酒永¶
錫難老順彼長道屈此羣醜¶
穆穆魯侯敬明其德敬愼威儀維民之則允文允武昭¶
<pb:KR1c0040_WYG_012-5b>¶
假烈祖靡有不孝自求伊祜¶
明明魯侯克明其德旣作泮宫淮夷攸服矯矯虎臣在¶
泮獻馘淑問如臯陶在泮獻囚¶
濟濟多士克廣德心桓桓于征狄彼東南烝烝皇皇不¶
吳不揚不吿于訩在泮獻功¶
角弓其觩束矢其搜戎車孔博徒御無斁旣克淮夷孔¶
淑不逆式固爾猶淮夷卒獲¶
翩彼飛鴞集于泮林食我桑黮懐我好音憬彼淮夷來¶
<pb:KR1c0040_WYG_012-6a>¶
獻其琛元龜象齒大賂南金¶
　詩序頌僖公能脩泮宫也¶
　註此飲於泮宫而頌禱之詞謂征淮夷皆未然事愚¶
　不敢爲信閟宫泮水其詞固多夸美而其事亦必有¶
　因如初無此事而曰桓桓于征狄彼東南既克淮夷¶
　憬彼淮夷恐當時即為夸大語未必若斯之甚也且¶
　此泮宫之飲何為哉意當時方脩泮宫而偶值淮夷¶
　之㨗飲至於斯故作詩以張大之耳其指固不在飲¶
<pb:KR1c0040_WYG_012-6b>¶
　酒而頌禱也¶
　觀首三章思樂二字便見當時必有大慶而士民思¶
　樂觀之非止為飲而已者¶
　無小無大從公于邁是言隨從者之衆也然必從得¶
　人之歡心來¶
　首章止言其旂之笩笩鸞聲之噦噦無小無大從公¶
　于邁而已次章不獨言其馬之蹻蹻且及其音之昭¶
　昭見其樂道好賢之聲聞已昭著於其外而且載色¶
<pb:KR1c0040_WYG_012-7a>¶
　載笑和顔色以接引之而使盡入於教育之中此方¶
　是王公建學作人之意¶
　三章曰既飲㫖酒永錫難老矣又曰順彼長道屈此¶
　羣醜者何葢學校之設非徒虗文之崇餙而已也内¶
　明禮義以薰淑乎民心外宣文教以威服乎方國順¶
　彼常久可行之道自治而治人則不獨順治其内而¶
　化誨懐服將舉此方國之羣醜而盡屈服之者此公¶
　之能事也故此特言之而下文方舉淮夷事¶
<pb:KR1c0040_WYG_012-7b>¶
　或曰此羣醜只指魯衆言禮孔子告哀公曰君之所¶
　爲百姓之所從也能順天道羣醜有不服乎其証也¶
　是不然學校所以教之也非屈之也上章云匪怒伊¶
　教則教之事已舉矣何事于屈乎而况乎下有淮夷¶
　之事也¶
　長道是常久可行之道與大道稍别¶
　順彼長道必自明明徳始故承説敬明其徳敬明云¶
　者一敬以明其明徳者也故下文云克明其徳克廣¶
<pb:KR1c0040_WYG_012-8a>¶
　徳心此句在通詩為極重¶
　敬慎威儀是敬眀其徳之要務故特指言之抑之篇¶
　亦云敬慎威儀維民之則¶
　文武守邦是祖考望後人之至意故云允文允武昭¶
　假烈祖非必其祭時始昭假之也¶
　靡有不孝言所為皆承先繼志而無不孝也故曰自¶
　求伊祜¶
　穆穆節雖似分則民格祖二事然意實一串統由敬¶
<pb:KR1c0040_WYG_012-8b>¶
　明其徳來照下章克明其徳自見得¶
　上欲其敬明徳故下穆穆字此著其克明徳故下明¶
　明字¶
　明明魯侯四句正照前順彼長道屈此羣醜二句獻¶
　馘獻囚是釋奠于學事而矯矯虎臣淑問如臯陶則¶
　夸大之辭也¶
　味克廣徳心一語魯征淮夷只是脩文徳以威之云¶
　爾¶
<pb:KR1c0040_WYG_012-9a>¶
　在泮獻馘在泮獻囚在泮獻功併下集于泮林皆行¶
　文㸃綴語¶
　上已云桓桓于征狄彼東南而在泮獻功矣此復云¶
　角弓其觩束矢其搜戎車孔博徒御無斁者非復張¶
　大其于征之威也言魯國常有此而常可為淮夷之¶
　備也故既克淮夷孔淑不逆下𦂳接式固爾猶淮夷¶
　卒獲正言其克明徳于上整此備于下而審固其謀¶
　猷可屈服此淮夷而求無後患也所謂順彼長道屈¶
<pb:KR1c0040_WYG_012-9b>¶
　此羣醜者葢如此¶
　式固爾猶句極重淮夷之於魯非一世之患也所從¶
　來久矣思所為備如上文所云而又加固慎焉庶可¶
　以永服其心而無復反側也¶
　曰孔淑不逆可見誠服于其徳矣¶
　飛鴞惡鳥也而集于泮林食我桑黮懐我好音見淮¶
　夷亦在我化誨懐服之内也¶
　凡夷方所貢曰獻琛元龜象齒大賂南金非淮夷所¶
<pb:KR1c0040_WYG_012-10a>¶
　産而備舉之者見方物之畢獻也亦夸大之意¶
閟宫有侐實實枚枚赫赫姜嫄其徳不回上帝是依無¶
災無害彌月不遲是生后稷降之百福黍稷重穋稙稺¶
菽麥奄有下國俾民稼穡有稷有黍有稻有秬奄有下¶
土纉禹之緒¶
后稷之孫實維大王居岐之陽實始翦商至于文武纉¶
大王之緒致天之屆于牧之野無貳無虞上帝臨女敦¶
商之旅克咸厥功王曰叔父建爾元子俾侯于魯大啓¶
<pb:KR1c0040_WYG_012-10b>¶
爾宇爲周室輔¶
乃命魯公俾侯于東錫之山川土田附庸周公之孫莊¶
公之子龍旂承祀六轡耳耳春秋匪解享祀不忒皇皇¶
后帝皇祖后稷享以騂犧是饗是冝降福旣多周公皇¶
祖亦其福女¶
秋而載嘗夏而楅衡白牡騂剛犧尊將將毛炰胾羮籩¶
豆大房萬舞洋洋孝孫有慶俾爾熾而昌俾爾壽而臧¶
保彼東方魯邦是常不虧不崩不震不騰三壽作朋如¶
<pb:KR1c0040_WYG_012-11a>¶
岡如陵¶
公車千乘朱英緑縢二矛重弓公徒三萬貝胄朱綅烝¶
徒增增戎狄是膺荆舒是懲則莫我敢承俾爾昌而熾¶
俾爾壽而富黃髪台背壽胥與試俾爾昌而大俾爾耆¶
而艾萬有千嵗眉壽無有害¶
㤗山巖巖魯邦所詹奄有龜蒙遂荒大東至于海邦淮¶
夷來同莫不率從魯侯之功¶
保有鳬繹遂荒徐宅至于海邦淮夷蠻貊及彼南夷莫¶
<pb:KR1c0040_WYG_012-11b>¶
不率從莫敢不諾魯侯是若¶
天錫公純嘏眉壽保魯居常與許復周公之宇魯侯燕¶
喜令妻壽母宜大夫庶士邦國是有旣多受祉黃髪兒¶
齒¶
徂來之松新甫之栢是斷是度是尋是尺松桷有舄路¶
寢孔碩新廟奕奕奚斯所作孔曼且碩萬民是若¶
　詩序頌僖公能復周公之宇也詩緝謂此詩止爲僖¶
　公能修寢廟張大其事而爲頌禱之辭序葢摘其中¶
<pb:KR1c0040_WYG_012-12a>¶
　復周公之宇一語耳¶
　閟宫魯廟也成王未嘗賜周公天子禮樂唯魯後世¶
　謂周公嘗有居攝一事謂可用天子禮樂也而僭之¶
　三家因謂皆周公之後也則皆可用天子禮樂也而¶
　歌雍舞佾肆無忌憚故孔子深譏切之而於此時存¶
　閟宫之詩葢春秋之意也及按詩傳云僖公八年始¶
　用郊禘史克賦閟則禮記明堂位云成王以周公有¶
　大勲勞賜伯禽天子禮樂真齊東之謬説矣敢存此¶
<pb:KR1c0040_WYG_012-12b>¶
　以正其謬¶
　首章原周之所自始次章叙周公之所由封三章叙¶
　周公受封而歳舉郊廟之祀四章叙魯用天子之禮¶
　樂而獲慶之多五章叙魯有攘荆蠻之功而受祭之¶
　福六章七章又叙其有淮徐之功八章又大叙其保¶
　魯受福之多以見寢廟之當新九章則叙其所以新¶
　寢廟者以應首章開端之語其章法語脉極貫串而¶
　聮絡要細細體㑹¶
<pb:KR1c0040_WYG_012-13a>¶
　曰閟宫有侐便見有廟有寢深邃而清嚴降之百福¶
　即如牛羊腓字之㑹伐平林鳥覆翼之等事¶
　后稷有相之道徧天下天下之稼皆其稼便天下之¶
　土皆其土故云奄有下土¶
　禹稷之功相爲終始無稷則禹平水土何益無禹則¶
　稷之教稼穡何施故云纉禹之緒¶
　太王無翦商之心而肇基王迹其行事若有翦焉者¶
　也故魯人不諱言之或曰翦斷也商命若自此斷截¶
<pb:KR1c0040_WYG_012-13b>¶
　也¶
　天意欲至於此文武隨天意之所至而至之是謂致¶
　天之屆¶
　克咸厥功註周公亦與焉句極有見¶
　大啓爾宇是開其國也非作其家也後章復周公之¶
　宇正照此¶
　爲周室輔欲其世魯而與周同其休也輔意輕¶
　王曰叔父四句是道其欲封之意乃命魯公四句是¶
<pb:KR1c0040_WYG_012-14a>¶
　實行侯封之典¶
　山曰龜蒙鳬繹川曰沂汶洙泗土田曰灌隂常許附¶
　庸曰顓㬰句須¶
　孫之又孫總曰孫故僖公曰周公之孫¶
　龍旂承祀二句雖似郊春秋匪懈二句雖似廟而實¶
　皆有之且細玩皇皇后帝皇祖后稷云云似還主郊¶
　祀一邉其曰周公皇祖亦其福女葢謂周公亦體后¶
　帝后稷之心而福之也¶
<pb:KR1c0040_WYG_012-14b>¶
　龍旂以下通在郊上看春秋二字只作歳時解¶
　周公亦皇祖也因上稱皇祖后稷故此稱周公皇祖¶
　耳¶
　秋而載嘗節専指閟宫之祭言白牡騂剛至籩豆大¶
　房是天子之禮萬舞洋洋是天子之樂¶
　俾爾熾而昌以下是周公饗其祭而福之也熾而昌¶
　指其業所統承壽而臧指其身所享受保彼東方魯¶
　邦是常云云又申言其熾而昌壽而臧處¶
<pb:KR1c0040_WYG_012-15a>¶
　閟宫爲祀周公作故孝孫有慶下極言其降福之多¶
　下章昌而熾昌而大總申其所謂熾而昌也黄髪台¶
　背萬有千嵗眉壽無有害黄髪兒齒總申其所謂壽¶
　而臧也奄有龜蒙保有鳬繹眉壽保魯邦國是有總¶
　申其所謂保彼東方魯邦是常也淮夷來同南夷率¶
　從居常與許復周公之宇總申其所謂不虧不崩不¶
　震不騰也壽胥與試宜大夫庶士則所謂三壽作¶
　朋如岡如陵者不外是焉緫之則言祭閟宫受福之¶
<pb:KR1c0040_WYG_012-15b>¶
　多寢廟不可以不新也讀詩者要識得此意¶
　熾有火炎意昌有日新意炎且日新曰熾而昌下文¶
　云遂荒大東至于海邦遂荒徐宅至于海邦正其炎¶
　且日新者¶
　有壽而不臧者必其徳足以凝命曰壽而昌書曰考¶
　終命曰攸好徳¶
　㸔七章二保字便見保有東方魯邦是常¶
　常侵於齊許假於鄭淮夷震驚徐方繹騷此便是其¶
<pb:KR1c0040_WYG_012-16a>¶
　虧崩震騰處故下章云居常與許淮夷來同遂荒徐¶
　宅¶
　三壽作三卿豈以此三卿有三事之任福國而壽民¶
　也耶當僖公時有季友文仲其人三壽作朋壽胥與¶
　試或謂是與¶
　如岡如陵即國家安於磐石㤗山而四維之意¶
　朱英餙矛緑縢約弓皆載於車上秦小戎厹矛沃錞¶
　竹閉緄縢亦車上弓矛之餙¶
<pb:KR1c0040_WYG_012-16b>¶
　徒各有胄而飾以貝綅以朱則軍容之極盛者¶
　戎狄是膺三句下復出俾爾昌而熾壽而富等語正¶
　見其膺懲之莫禦處皆神祜之所在也如此方與上¶
　文爲有情且見是閟宫之詩觀八章首云天鍚公純¶
　嘏自見得¶
　昌而熾與上文只倒得一下昌而大則言其熾之日¶
　益光大也¶
　壽而富之富是富盛之富黄髪台背正言其壽而富¶
<pb:KR1c0040_WYG_012-17a>¶
　也壽胥與試試字即用字不必説到試其才力此句¶
　正與三壽作朋應¶
　耆而艾是老而日加頥養也萬有千歳眉壽無有害¶
　正由頥養得之¶
　遂荒大東遂荒徐宅二荒字即豳居允荒大王荒之¶
　之荒言由此開荒而日充拓之也¶
　魯邦所詹詹字義與専字同言魯邦専倚此以立國¶
　故稱重於天下也¶
<pb:KR1c0040_WYG_012-17b>¶
　魯侯是若語意與末章萬民是若語意同言此是魯¶
　侯之意而今得如其願也如其意曰若¶
　天鍚公純嘏句是血脉提掇語初時說祭之受福乃¶
　一向説開去了須着此一語以提醒見得此箇是神¶
　之福祜廟寢誠不可以不新也凡看書須於此理㑹¶
　乃得其章㫖¶
　或曰此申前郊祭之福故用一天字曰非也天與神¶
　一也天保篇一向説天而歸説神之的矣則此篇論¶
<pb:KR1c0040_WYG_012-18a>¶
　廟祀而下一天字何害哉况眉壽保魯云云與前黄¶
　髪台背云云初無二意正不必其拘泥也而况此詩¶
　専爲閟宫作哉¶
　天鍚公純嘏節分兩截上四句一氣説下言多歷年¶
　所保此東土復此侵地而完周公之舊物此天以純¶
　嘏鍚魯侯下六句亦一氣説下言魯侯燕喜有令妻¶
　壽母以和於家冝大夫庶士以和於朝而邦國是有¶
　以保其封今既多受祉黄髪兒齒之壽徴見焉則純¶
<pb:KR1c0040_WYG_012-18b>¶
　嘏之鍚魯侯葢以身享承之矣寢廟之作其可已乎¶
　哉此下着徂來之松一節¶
　常見侵於齊許假璧於鄭想當時有歸服之意故詩¶
　人稱之¶
　燕喜二字當就平日之安享言則下文既多受祉説¶
　得去¶
　曰令妻壽母便見其燕喜於家曰冝大夫庶士便見¶
　其燕喜於朝曰邦國是有便見其燕喜於國既多受¶
<pb:KR1c0040_WYG_012-19a>¶
　祉則承上眉壽保魯三句言故着黄髪兒齒句見今¶
　已有眉壽之徴則保魯而居常與許復周公之宇固¶
　其所必然者如此看較辭不重復而語有下落¶
　當時僖公曾從齊桓公伐楚又曾郤淮夷故詩人以¶
　此頌之常與許猶未復故詩人以此禱之¶
　松柏取之名山而斷之斧斤度之䋲墨量之尋尺皆¶
　制作之所不可已者松桷之有舄則舉其一以例其¶
　餘也¶
<pb:KR1c0040_WYG_012-19b>¶
　寢以藏衣冠其制貴深嚴而敦宻廟以奉祭祀其制¶
　貴宏厰而軒翔故一曰孔碩一曰奕奕¶
　萬民是若者若萬民之心也國家一工役與民心相¶
　宜協此方是人君之舉動¶
　　商頌¶
猗與那與置我鞉鼓奏鼓簡簡衎我烈祖湯孫奏假綏¶
我思成鞉鼓淵淵嘒嘒管聲旣和且平依我磬聲於赫¶
湯孫穆穆厥聲庸鼓有斁萬舞有奕我有嘉客亦不夷¶
<pb:KR1c0040_WYG_012-20a>¶
懌自古在昔先民有作温恭朝夕執事有恪顧予烝嘗¶
湯孫之將¶
　詩序祀成湯也¶
　雖説商人尚聲先奏樂後迎牲致祭時亦伐鞉鼓合¶
　管聲以依磬聲然所以感格處全在此心之誠敬故¶
　下篇云鬷假無言而此篇亦云於赫湯孫穆穆厥聲¶
　曰穆穆葢言無聲之可聞也觀四節云温恭朝夕執¶
　事有恪則所為奏假者從可想矣不是之察而但曰¶
<pb:KR1c0040_WYG_012-20b>¶
　商人尚聲恐非善讀詩者¶
　鞉鼓是大小二鼓置我鞉鼓言其多樂之陳設也故¶
　首云猗與那與¶
　奏鼓簡簡止是鼓不兼鞉下鞉鼓淵淵方兼奏看簡¶
　簡淵淵自見得今將舉祭行禮時亦先奏鼓三闋豈¶
　亦殷禮之遺與¶
　想湯孫奏假綏我思成光景抑何等凝神定思豈専¶
　在樂而非樂不足以綏之故伐鞉鼓合管聲以依磬¶
<pb:KR1c0040_WYG_012-21a>¶
　聲然其實主祭者穆穆其容而無聲之可聞也故就¶
　上樂聲而形容之曰穆穆其聲云爾説者徒泥聲之¶
　一字將此二句總申上四句曰聲之穆穆云則吾所¶
　未解也¶
　文王篇云穆穆文王維天之命篇云於穆不已雝篇¶
　云天子穆穆皆無聲也此欲以聲言將謂此樂聲乎¶
　何為綴之湯孫之下將謂此湯孫之聲乎則鬷假無¶
　言又將出聲於何所此愚不能無辯也¶
<pb:KR1c0040_WYG_012-21b>¶
　湯孫奏假綏我思成於赫湯孫穆穆厥聲正相應緫¶
　只是下篇鬷假無言一句¶
　禮記說思成語亦好若細詳此二字思成承上烈祖¶
　來當是思弔伐而成王業之人此所云綏我思成者¶
　謂湯孫如此其奏假庶或綏安我思成王業之人也¶
　下篇賚我思成者謂清酒若是其載酤庶或寵賚我¶
　思成王業之人也故一承在衎我烈祖下一承在申¶
　鍚無疆下敢正髙明¶
<pb:KR1c0040_WYG_012-22a>¶
　磬聲最清越而幽逺能辨於他音他音稍一乖戾髙¶
　下便合不來必和且平而後能與其聲相依附記曰¶
　石聲磬磬以立辨¶
　伐木云神之聴之既和且平聲到和平處然後可悅¶
　於鬼神¶
　照前篇無斁㸔來斁有少止意當是鼓之有節也庸¶
　鼓有斁萬舞有奕我有嘉客亦不夷懌則聲與舞合¶
　一非二矣客與主和洽無間矣神其有不歆乎所謂¶
<pb:KR1c0040_WYG_012-22b>¶
　綏我思成者葢如此¶
　湯孫奏假綏我思成到我有嘉客亦不夷懌這方是¶
　衎于烈祖而緫之則夲此心之致敬來故着自古在¶
　昔一節¶
　温恭朝夕二句一串下閔馬父一叚説得極好¶
　通詩重綏我思成句而綏我思成全在此心之恭恪¶
　湯孫之將將此恭恪焉耳矣¶
嗟嗟烈祖有秩斯祜申鍚無疆及爾斯所旣載清酤賚¶
<pb:KR1c0040_WYG_012-23a>¶
我思成亦有和羮旣戒旣平鬷假無言時靡有争綏我¶
眉壽黃耉無疆約軧錯衡八鸞鶬鶬以假以享我受命¶
溥將自天降康豐年穰穰來假來饗降福無疆顧予烝¶
嘗湯孫之將¶
　詩序祀中宗也¶
　首節註甚明及爾斯所正言及汝中宗也中宗中興¶
　夲於成湯故頌始烈祖¶
　酤與羮皆祭時所躬獻者有次序存焉故下旣載亦¶
<pb:KR1c0040_WYG_012-23b>¶
　有字靣¶
　既載清酤賚我思成亦有和羮既戒既平緫是秉一¶
　誠以對越也故𦂳接鬷假無言時靡有争句如此則¶
　祭受其福矣故着綏我眉壽黄耉無疆句¶
　上篇綏我思成我所綏也此賚我思成神所賚也時¶
　靡有争夲奏假無言來¶
　此争字要看得好謂各執其事無相奪倫也¶
　既載節已完祭事則受福事矣然所謂有秩斯祜申¶
<pb:KR1c0040_WYG_012-24a>¶
　鍚無疆者未之盡也故約軧節又舉助祭諸侯受命¶
　降康之事以見假饗之必然降福之無已皆是烈祖¶
　秩祜之所遺此是詩之前後大發明處¶
　諸侯之助祭由我受命之溥將也故此句粘足上三¶
　句然又有起下意此以見詩詞之貫串而血脉之流¶
　通也¶
　以假以享是人之以來假來饗是神之來¶
天命𤣥鳥降而生商宅殷土芒芒古帝命武湯正域彼¶
<pb:KR1c0040_WYG_012-24b>¶
四方方命厥后奄有九有商之先后受命不殆在武丁¶
孫子武丁孫子武王靡不勝龍旂十乘大糦是承邦畿¶
千里維民所止肇域彼四海四海來假來假祈祈景員¶
維河殷受命咸宜百禄是何¶
　詩序祀髙宗也祀髙宗而先祖徳謂其中興不墜先¶
　烈也¶
　商之祀開於契成於湯中興於武丁而實皆天之命¶
　也故此詩序頌之語脉喫𦂳在數命字上¶
<pb:KR1c0040_WYG_012-25a>¶
　天命𤣥鳥降而生商即維嶽降神生甫及申意葢謂¶
　天命降生此契時在𤣥鳥至之日簡狄祈郊禖而得¶
　之者後世附㑹其説曰吞鳦卵而生契可笑也¶
　古者立郊禖其禮以𤣥鳥至之日用大牢祀天子親¶
　徃后率九嬪御此詩所謂天命𤣥鳥降而生南也或¶
　者乃謂簡狄吞鳦卵而生契故其後郊禖必於𤣥鳥¶
　之日嗟乎稷與契同時人也克禋克祀以弗無子后¶
　稷之母之祀非亦以𤣥鳥至之日耶豈契生于稷之¶
<pb:KR1c0040_WYG_012-25b>¶
　前稷之母始見此異而後祀耶履帝武曰履巨跡命¶
　𤣥鳥曰吞鳦卵千古不經之談可載之經以詔後世¶
　耶¶
　生商云者言商之統系皆自此其生出也與厥初生¶
　民同¶
　宅殷土芒芒是契初受封事¶
　天命生契生商契就是商之古帝古帝命湯正域四¶
　方即是帝天之命故承説方命厥后奄有九有厥后¶
<pb:KR1c0040_WYG_012-26a>¶
　指成湯自成湯以後武丁以前諸先后皆承天命矣¶
　而中衰幾殆所賴以不殆者在武丁為人之孫子盡¶
　繼述之孝也故承説在武丁孫子又承説武丁之武¶
　靡所不勝而世莫不承肇域彼四海於湯正域彼四¶
　方先後其重光也此為祀武丁之詩¶
　正字雖作治字解然有始字意在域彼四方以四方¶
　為域也下文肇域彼四海正照此一句¶
　命武湯正域四方則此方即命之成湯也故云奄有¶
<pb:KR1c0040_WYG_012-26b>¶
　九有¶
　武丁孫子非武丁之孫子也武丁即是孫子細體此¶
　口氣似今説某人家&KR3950;如此基業全在這某人孫子¶
　身上一般¶
　朱子將襲湯號釋武王二字極當¶
　㸔撻彼殷武篇便見其靡不勝處¶
　龍旂二句甚言諸侯服從之多耳不重在祭上¶
　邦畿千里維民所止言生齒蕃衍而居處於京師者¶
<pb:KR1c0040_WYG_012-27a>¶
　甚衆且多也若謂民之所止不過千里則失詩人之¶
　語意矣¶
　肇字雖作開字解亦有始字意在再造者之功與開¶
　創者同¶
　四海來假云云言輻輳歸命於天子甚衆且多而隨¶
　景山以輻貟直到於大河也¶
　殷受命咸宜正應前數命字契率履不越宜受命宅¶
　殷土湯聖敬日躋宜受命正四方武丁恭黙思道宜¶
<pb:KR1c0040_WYG_012-27b>¶
　受命域四海此其福祉之積申鍚無疆而百禄之是¶
　何也何負荷也¶
濬哲維商長發其祥洪水芒芒禹敷下土方外大國是¶
疆幅&KR0695;旣長有娀方將帝立子生商¶
𤣥王桓撥受小國是逹受大國是逹率履不越遂視旣¶
發相土烈烈海外有截¶
帝命不違至于湯齊湯降不遲聖敬日躋昭假遲遲上¶
帝是祗帝命式于九圍¶
<pb:KR1c0040_WYG_012-28a>¶
受小球大球爲下國綴旒何天之休不競不絿不剛不¶
柔敷政優優百祿是遒¶
受小共大共爲下國駿厖何天之龍敷奏其勇不震不¶
動不戁不竦百祿是緫¶
武王載斾有䖍秉鉞如火烈烈則莫我敢曷苞有三蘖¶
莫遂莫逹九有有截韋顧旣伐昆吾夏桀¶
昔在中葉有震且業允也天子降于卿士實維阿衡實¶
左右商王¶
<pb:KR1c0040_WYG_012-28b>¶
　詩序大禘也¶
　商世但稱成湯而不知自契始故開首説濬哲維商¶
　長發其祥見世有明徳而發祥之甚逺也¶
　要説契之教化繼神禹平治之功敷於四海故先從¶
　洪水芒芒説起¶
　方將云者謂其勢將向於昌大也將字不得即解作¶
　大字¶
　桓撥之撥即撥亂反正之撥逸居無教則近於禽獸¶
<pb:KR1c0040_WYG_012-29a>¶
　盡力於明倫之教撥亂而反之正其桓如何¶
　受小國大國受字即歸斯受之之受言舉小大之國¶
　皆歸之翕受中皆教以人倫而使無不通也¶
　率履不越正是契之身教處以身教者從故當時之¶
　民視契之所履無有不啓動其良心而歸於教育者¶
　故曰遂視旣發到遂視既發纔見其撥正之功纔見¶
　其桓撥之實¶
　相土烈烈是言其能光大而恢廓也¶
<pb:KR1c0040_WYG_012-29b>¶
　帝命不違夲帝立于生商來已非一日矣而至于湯¶
　天命一時齊㑹故湯降生也若稷之彌月不遲焉乃¶
　湯則唯知慄慄焉以承上帝此帝命式于九圍也不¶
　違至于不遲字面冝細體綂在帝命上説聖敬以下¶
　則湯之所以承帝命者前後二帝命字照㸔自見得¶
　千聖相傳只一箇敬字湯以義制事以禮制心如下¶
　文行政用武皆夲此心之慄慄來故其敬稱聖敬敬¶
　則日益收歛日益躋升矣而湯且持之悠久維上帝¶
<pb:KR1c0040_WYG_012-30a>¶
　之是祗寧不益大當於帝心乎此帝命式于九圍也¶
　聖敬日躋詩人頌湯之詞而湯不知也彼知昭假于¶
　上帝耳故復下昭假遲遲上帝是祗二句¶
　帝命式于九圍則小球大球小共大共無不來歸矣¶
　歸斯受之故章首俱提掇一受字為下國綴旒便冝¶
　有為天下撫綏的事故承説何天之休而敷政優優¶
　爲下國駿厖便冝有為天下驅除的事故承説何天¶
　之龍而敷奏其勇¶
<pb:KR1c0040_WYG_012-30b>¶
　爲政有體但於寛嚴強弱間調停而劑量之使不墜¶
　於一偏耳語曰大弦急者小弦絶又曰優游不斷又¶
　曰太剛則折太柔則廢四者不偏而優優以敷布之¶
　則天休遍被於下國而福祿歸之矣故曰敷政優優¶
　百祿是遒書曰政貴有恒優優之謂也勇非所尚也¶
　而有時乎乗天龍以懐萬邦則勇亦不可廢者但貴¶
　乎善用之不張皇而震驚不生事而摇動不畏難而¶
　戁恐不率易而竦懼則其勇所以安天下非以毒天¶
<pb:KR1c0040_WYG_012-31a>¶
　下而福祿綏之耳故曰敷奏其勇百祿是緫¶
　龍字不作寵字解龍飛騰變化天下之勇莫加焉故¶
　曰何天之龍敷奏其勇下文云武王載斾有䖍秉鉞¶
　如火烈烈則莫我敢曷正敷奏之實也¶
　政曰敷政勇曰敷奏見皆當周布而使徧也¶
　王者之師何以如火之烈子産曰水柔也人玩而溺¶
　之火剛也人畏之不可犯正此烈烈之意莫我敢曷¶
　莫敢誰何也¶
<pb:KR1c0040_WYG_012-31b>¶
　武湯載斾秉鉞以誅不義緫是去暴安天下之民善¶
　承帝命式九圍之意¶
　昔在中葉二句是追説湯初年事書云肇我邦于有¶
　夏若苖之有莠若粟之有秕小大戰戰罔不懼于非¶
　辜是所謂有震且業也¶
　允矣天子口氣若曰信哉湯為天之子也故天降予¶
　卿士阿衡左右以定天下也¶
　大禘禘祖之所自出故自契以至於湯歴歴言之而¶
<pb:KR1c0040_WYG_012-32a>¶
　必有配饗于廟者故及阿衡之功¶
　帝立子生商帝命不違上帝是祗帝命式于九圍數¶
　帝字命字是語脉下何天之休何天之龍允也天子¶
　降于卿士統是帝命之意¶
撻彼殷武奮伐荆楚冞入其阻裒荆之旅有截其所湯¶
孫之緒¶
維女荆楚居國南鄉昔有成湯自彼氐羗莫敢不來享¶
莫敢不來王曰商是常¶
<pb:KR1c0040_WYG_012-32b>¶
天命多辟設都于禹之纉歳事來辟勿予禍適稼穡匪¶
解¶
天命降監下民有嚴不僭不濫不敢怠遑命于下國封¶
建厥福¶
商邑翼翼四方之極赫赫厥聲濯濯厥靈壽考且寧以¶
保我後生¶
陟彼景山松栢丸丸是斷是遷方斵是䖍松桷有梴旅¶
楹有閑寢成孔安¶
<pb:KR1c0040_WYG_012-33a>¶
　詩序云祀高宗也¶
　武丁嘗恭黙思道矣傅說亦嘗啓之學于古訓矣此¶
　以撻伐為威者何盤庚没而殷道衰荆楚恃其強以¶
　外叛國幾不振矣維是撻伐之師出而裒其旅截其¶
　所責之以大義而知畏且令諸侯聞者之皆畏則此¶
　舉似亦不可少也要之皆從思道學古中出也所以¶
　稱中興之令主與¶
　奮伐而入其阻裒其旅截其所方可以服其心而不¶
<pb:KR1c0040_WYG_012-33b>¶
　二孔明征南而曰自此不復反矣亦此意¶
　異域亦有人心也責以大義而彼自知畏服矣武丁¶
　不獨肆其威又能盡所以化誨懷服道此方是王¶
　者之師¶
　天命多辟節是由平荆楚之威説到服諸侯處以見¶
　中興之烈¶
　歳事來辟勿予禍適但曰稼穡匪解則侯職之所重¶
　葢可見矣王祭不共包茅不貢其曷以逭伐哉天命¶
<pb:KR1c0040_WYG_012-34a>¶
　降監二句泛説小民之可畏不僣不濫以下方着武¶
　丁身上説見其能嚴乎下民受天之明命而大建中¶
　興之福也¶
　商邑猶舊也而稱翼翼者豈獨在更新之飭哉維王¶
　振奮于其上人心自覺改觀焉而都邑始爲天下重¶
　耳且更有聲教之宣威靈之震壽考令終以貽子孫¶
　無疆之福故詩人一一指言之以見中興之所為極¶
　盛也¶
<pb:KR1c0040_WYG_012-34b>¶
　陟彼景山節是立廟以安武丁之神靈也故曰寢成¶
　孔安¶
　武丁有百世不磨之功宜立百世不遷之廟¶
　¶
　¶
　¶
　¶
　重訂詩經疑問卷十二¶
